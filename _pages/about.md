---
title: درباره‌ی اینجا و من
description: "ادریس میرویسی. در تلاش برای تبدیل وسواس به ارزش."   
about: true
permalink: /about
nav: about
--- 

درباره‌ی اینجا  
===  

من عاشق فکر کردن هستم و نوشتن بهترین ابزار برای فکر کردن هست.  
نوشته‌های اینجا بازتابی از دغدغه‌های این روزهام خواهند بود:  
چیزهایی که به صورت آنلاین یا آفلاین می‌خونم.  
مشکلاتی که توی محل کار باهاشون روبرو می‌شم. (در حال حاضر توی یک شرکت نرم‌افزاری سیصد نفره مدیر میانی هستم.)  
چالش‌هایی که با خودم دارم. (کنار اومدن با وسواس فکری، سوال‌هام، افزایش اثربخشی و ...)  
فکرهام راجع به پسرم علی.  
راه‌های رسیدن به [فاک‌یو‌مانی](https://www.reddit.com/r/PersonalFinanceCanada/comments/5mikql/what_do_you_consider_fuck_you_money/).  
و اینجور چیزا.  

درباره‌ی من  
===  

«درباره‌ی من» بیشتر از یک صفحه از یک سایت بهش می‌خوره که موضوع یک مقاله‌ی فلسفی باشه.  
ولی من تلاش می‌کنم خیلی بهش فکر نکنم و یه سری سرنخ راجع به ادریس میرویسی اینجا بنویسم.  

ادریس سال ۷۰ به دنیا اومده.  
تا اواسط دبیرستان نمره‌های خوبی می‌گرفته. ریاضیش خوب بوده.  
از اواسط دبیرستان تا اواخر دانشگاه درگیر وسواس فکری بوده. و احتمالا دوره‌هایی از افسردگی. سال‌هایی که دوست نداره زیاد بهشون فکر کنه.  
این وسواس فکری الان هم همراهشه و بخش بزرگی از نقاط ضعف و نقاط قوتش رو مربوط به این خصوصیتش می‌دونه.  
توی دانشگاه نرم‌افزار خونده. ولی دانشجوی خوبی نبوده. سوال‌های کامپیوتری ازش نپرسین. :)  

عنوان شغل‌هایی که بیشتر از یک سال توشون بوده این‌ها هستن:  
مدرس ریاضی دبیرستان و کنکور و المپیاد.  
کپی‌رایتر و ادمین شبکه‌های اجتماعی.  
سرپرست یک تیم دیجیتال‌مارکتینگ ده پونزده نفره که به دو سه میلیون نفر خدمات می‌دادن.  
و یک سری پروژه‌های موفق و ناموفقِ شخصی.  
(مثلا یه زمانی نشستم شرح لمعه و منطق مظفر رو خوندم برای اینکه سطح ۶ حوزه رو بگیرم. که نشد.)

سال ۹۰ ازدواج کرده و الان یک پسر ۱۸ ماهه به اسم علی داره.  

ادریس به شدت درونگراست. تفکر منطقی داره. دقتش به جزئیات بیش از حد خوبه. احتمالا توی صدکِ صدم هست در این زمینه. این دقت خیلی وقتا باعث می‌شه کارها رو دیر شروع کنه یا اون‌ها رو نیمه‌کاره رها کنه یا با تاخیر انجام بده.  
توی پیشنهاد کتاب‌های غیرداستانی ادعا داره. به ولگردی توی کتابفروشی‌ها و فضای دیجیتال علاقه داره. حتی اگه نتیجه‌ی خاصی نداشته باشه.  

فکر کردن رو دوست داره. تفکر انتقادی خوب، و عملگرایی پایینی داره.  

تا همین یک سال پیش می‌شه گفت اولویت اول زندگیش آزادی و تفریح بوده.  
یک سالی می‌شه که دغدغه‌ی بقا درش پررنگ‌تر شده.  
( [پنج نیاز اساسی بر اساس مدل گلسر](https://fa.wikipedia.org/wiki/%D8%AA%D8%A6%D9%88%D8%B1%DB%8C_%D8%A7%D9%86%D8%AA%D8%AE%D8%A7%D8%A8) )  

خودش رو خیرخواه آدما می‌دونه.  
(یه چیزِ جالب درباره‌ی آدما اینه که بیانِ جمله‌ی بالا، احتمالِ واقعیت داشتنش رو پایین میاره. :) )

فعلا همینا به ذهنم می‌رسه راجع بهش.  
اگه بیشتر می‌خوای بخونی شاید این دوتا لینک هم مفید باشن:  
[درباره‌ی ادریسِ یک سال پیش](https://virgool.io/edrism/%D8%B3%D9%84%D8%A7%D9%85-wkiqotsnz0mt)   
[ورودی‌های مغز ادریس](https://virgool.io/edrism/%D8%B3%D8%B1%DA%86%D8%B4%D9%85%D9%87-%D9%87%D8%A7-goy1fyyyz8du)   

## تماس با من 

📫&emsp;{{ site.email }}  
🐥&emsp;[twitter](https://twitter.com/edrism_ir)  
📱&emsp;[telegram](https://t.me/edrismir)  
